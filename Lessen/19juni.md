# Op reis door de kosmos
Vroeger wist men nog niet wat sterren waren, maar al heel vroeg in de geschiedenis zijn er allerlei mensen geweest die ze hebben bestudeerd. Zo ontdekte men ook dat bijna al die sterren stil stonden ten opzichte van elkaar, op een paar bewegende sterren na. Later bleken dit geen sterren, maar planeten te zijn. Onze zon heeft 8 planeten (en enkele dwergplaneten), maar de zon is slechts een van de vele sterren in het heelal. Naar schatting heeft gemiddeld elke ster één planeet, dus er zijn ook minstens zo veel planeten als sterren buiten ons zonnestelsel. Op sommige van die planeten zou leven kunnen voorkomen, maar omdat die planeten zo ver weg zijn is het lastig om dat te onderzoeken, laat staan dat we er naartoe zouden kunnen. De verste plek waar mensen ooit zijn geweest is de maan. Al zijn er mensen die dat niet geloven. Sommige mensen geloven dat er buitenaardse wezens (aliens) bestaan en er worden soms UFO's gezien. UFO's zijn echter niets anders dan ongeïdentificeerde vliegende objecten in de lucht, dus dat kan van alles zijn en het hoeft zeker geen buitenaardse oorsprong te hebben.

Dankzij satellieten zijn we veel te weten gekomen over het heelal en de sterren en planeten binnen en buiten ons zonnestelsel. Er worden steeds nieuwe raketten ontworpen om deze satellieten in een baan om de aarde te brengen, en er wordt zelfs gedacht aan ruimtetoerisme waarbij mensen voor heel veel geld naar de ruimte mogen vliegen in een speciaal vliegtuig. Er is zelfs een dure elektrische raceauto de ruimte in geschoten om een raket te testen. Sommige mensen vinden dit allemaal veel te duur en vinden het zonde van al dat geld en alle energie. Toch zorgt het ook voor heel veel nieuwe kennis over het heelal.

De cursisten hebben ontdekt hoe groot de afstanden tussen de verschillende planeten in ons zonnestelsel zijn door zelf een planeet te spelen en vervolgens door het tellen van stappen op de juiste afstand van elkaar te gaan staan.
