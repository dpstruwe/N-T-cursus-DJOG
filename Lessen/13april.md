# Koolstofdatering in de archeologie
Alles wat leeft bevat koolstof. Koolstof is een atoomsoort, net als bijvoorbeeld stikstof en zuurstof. Van de meeste atoomsoorten bestaan verschillende varianten. Sommige varianten van een atoomsoort kunnen radioactief zijn: ze zenden straling uit. Die radioactieve straling onstaat doordat het atoom uit elkaar valt (een soort 'ontploffen') en daarbij verandert in een andere atoomsoort. Koolstof heeft ook een radioactieve variant: koolstof-14 (C14). Deze koolstofvariant ontstaat hoog in de atmosfeer van de aarde door straling vanuit het heelal. Vervolgens komt dit radioactieve koolstof terecht in planten, die weer worden opgegeten door dieren en mensen. Zo lang dieren en mensen leven, eten ze ook. Hierdoor blijft er radioactief koolstof binnenkomen in hun lichaam. Wanneer een dier of mens doodgaat, komt er geen nieuwe radioactieve koolstof meer in het lichaam terecht. Maar de radioactieve koolstof die al aanwezig was in het lichaam vervalt ('ontploft'), waardoor er na verloop van tijd steeds minder van dit radioactieve koolstof overblijft in de overblijfselen (zoals de botten) van het dier/mens. Door te meten hoeveel radioactief koolstof er nog aanwezig is in gevonden overblijfselen van dieren of mensen, kun je bepalen hoe oud de vondsten zijn. Er zit wel een maximum aan deze methode: na 50.000 jaar is bijna alle radioactieve koolstof vervallen en kun je niet meer meten hoe oud iets is (je weet dan alleen dat het ouder is dan 50.000 jaar).

Er werden verschillende vondsten getoond waarvan met koolstofdatering de ouderdom was bepaald. Bijvoorbeeld een mensenbot, haren van een veenlijk, een mammoetbot en zaden. Ook konden de cursisten met een geigerteller de radioactiviteit meten van een voorwerp dat radioactieve straling uitzendt (een ouderwets gloeikousje van een gaslamp) en onderzoeken waarmee ze deze straling konden tegenhouden.

# Tweede uur
Het tweede lesuur is gebruikt voor het afmaken van eerder gestarte projecten, zoals de knetterdetector en de camera obscura, of microscopie.
