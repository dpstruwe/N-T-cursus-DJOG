# Zuren en basen

Iedereen kent wel iets wat zuur is, zoals citroen of azijn. Er zijn ook stoffen die juist het tegenovergestelde zijn van zuur: basen (een soort 'anti-zuren'). Deze stoffen zijn vaak niet eetbaar, omdat ze vies smaken of schadelijk zijn. Bekende basen zijn bijvoorbeeld zeep en soda (een schoonmaakmiddel). Maar ook melk en ei zijn (licht) basisch. Kraanwater zit precies tussen zuur en basisch in: het is neutraal. Zuren en basen kunnen elkaar 'opheffen': door precies evenveel zuur en base te mengen, krijg je een neutrale (vloei)stof. Of iets zuur of basisch is kun je meten. Daar komt een getal uit. Hoe lager het getal, hoe zuurder, en hoe hoger het getal, hoe basischer. Dit noem je de pH. De pH-schaal loopt meestal van 0 tot 14. Neutrale stoffen hebben een pH van 7; alles daaronder is zuur en alles daarboven is basisch.

De cursisten hebben verschillende natuurlijke kleurstoffen gemengd met zuren en basen met verschillende pH-waardes. Veel natuurlijke kleurstoffen hebben namelijk verschillende kleuren bij verschillende pH's. Rode kool is een bekend voorbeeld. Maar de cursisten hebben ontdekt dat ook de kleurstof uit rode rozen, uit het kruid kurkuma, uit hibiscusthee en uit druivensap kunnen verkleuren, al doen ze dat minder goed dan rode kool.

# Digitale modules

Door verschillende digitale modules aan elkaar te koppelen, konden de cursisten zelf eenvoudige apparaatjes maken die bijvoorbeeld konden tellen of geluid konden maken. Ook konden ze eenvoudige metingen doen met bijvoorbeeld een lichtsensor. Hoe meer modules je koppelt, hoe ingewikkeldere dingen je ermee kunt doen.
