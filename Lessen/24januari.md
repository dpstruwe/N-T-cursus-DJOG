# Plastic in zee en milieu
Er bestaan veel soorten plastic, die vaak ook weer worden onderverdeeld in diverse groepen. Bekende en veelgebruikte soorten zijn bijvoorbeeld PET, polystyreen (PS, waar o.a. piepschuim van gemaakt wordt), PVC en polyethyleen. Plastic heeft heel veel nuttige toepassingen en we kunnen bijna niet meer zonder. Helaas is het ook zo dat plastic erg schadelijk kan zijn voor het milieu. Het breekt nauwelijks af en hoopt zich op in vooral de oceanen, waar het via allerlei vervuilde rivieren in terechtkomt. Niet alle soorten plastic blijven drijven op het water, dus er komt ook een groot deel terecht op de bodem van de zee. Via de verschillende zeestromen verspreidt het zich over de hele aarde, waar het effect heeft op al het zeeleven. Directe effecten zijn bijvoorbeeld verstikking of verhongering door het eten van plastic, maar ook op de langere termijn zijn er allerlei gevolgen.  Uiteindelijk komt het plastic, al dan niet in de vorm van microplastic (hele kleine plasticdeeltjes), ook terecht in het leven buiten de zeeÃ«n, zoals vogels en zelfs mensen. Het is erg moeilijk om al dat plastic uit de oceanen te halen, dus is het beter om de vervuiling bij de bron aan te pakken en ervoor te zorgen dat er geen plastic meer in het milieu terechtkomt. Hiervoor is het noodzakelijk om alternatieven te vinden voor de huidige plasticsoorten, zoals andere verpakkingsmaterialen of makkelijk herbruikbaar en afbreekbaar plastic.

De cursisten hebben zelf plastic meegenomen en uitgezocht of dit wel of niet bleef drijven in water. Sommige plastics drijven, andere zinken, maar zijn ook soorten die blijven 'zweven' tussen de oppervlakte en de bodem. Ook hebben ze met de website http://plasticadrift.org bekeken waar het plastic afval uiteindelijk terechtkomt als het ergens in zee wordt gedumpt, bijvoorbeeld bij een schipbreuk.
