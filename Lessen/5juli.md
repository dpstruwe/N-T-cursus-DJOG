# Vortexkanon maken
De cursisten hebben van een kartonnen doos een zogeheten vortexkanon gemaakt, door er aan de voorkant een rond gat in te maken. Wanneer ze dan tegen de zijkanten van de doos slaan, ontstaat er een krachtige luchtstroom (een vortex). Hiermee kunnen bijvoorbeeld van een afstand plastic bekertjes omver worden geblazen, of een kaarsvlam worden gedoofd. Grote dozen kunnen een sterkere vortex maken die daardoor vaak verder komt. Zo'n vortex is zichtbaar te maken door met bijvoorbeeld een rookmachine rook in de doos te blazen. Door nu voorzichtig tegen de doos te slaan, kan je mooie ringen van rook maken. Deze ontstaan door drukverschillen tussen de bewegende en stilstaande lucht.
