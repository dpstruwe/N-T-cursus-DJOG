# Geluid, trillingen en golven
Geluid ontstaat door trillingen van bijvoorbeeld een luidspreker of een stemvork. Door deze trillingen gaat de lucht eromheen ook trillen. Zo ontstaan geluidsgolven, die door de lucht heen reizen. Als geluidsgolven via de lucht in je oor terechtkomen, hoor je het geluid. Veel trillingen per seconde geven een hoog geluid, terwijl weinig trillingen per seconde een laag geluid geven. Hele lage geluiden kunnen mensen niet horen, net als hele hoge geluiden. Hoe ouder je wordt, hoe minder goed je hoge (en lage) tonen kunt horen.

Je kunt geluidsgolven niet zien, omdat lucht onzichtbaar is. Maar je kan wel een soort geluidsgolven maken in water, en die kan je wel zien. Zeker als je een speciale bak met een spiegel en een lamp gebruikt. Je ziet dan donkere en lichte patronen die de 'geluidsgolven' voorstellen. Zo kan je laten zien dat golven zelfs door elkaar heen kunnen bewegen.

De cursisten hebben zelf een eenvoudig luidsprekertje gemaakt van papier, een stuk koperdraad en een magneet. De beschrijving hiervan is te vinden op http://slimme-handen.nl/2011/04/proefje-maak-een-luidspreker/
