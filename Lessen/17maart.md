# Eerste uur
De cursusten hebben een brug van spaghetti gebouwd waarbij het de bedoeling was om de brug zo stevig mogelijk te maken. Dit kon bijvoorbeeld door een constructie met een boog te maken (een boogbrug), omdat dit de kracht goed opvangt. De oude Romeinen maakten al gebruik van dit soort constructies om sterke bruggen en aquaducten te bouwen. Om de brug te testen werden er steeds meer gewichten op gelegd tot de brug brak. Dit wordt een destructieve test genoemd (omdat de brug bij de test kapot gaat). Hoe meer gewicht een brug kan dragen in vergelijking met het gewicht van de brug zelf, hoe sterker de brug is.

# Tweede uur
Aan het einde van de les hebben de cursisten nog wat geleerd over moleculen. Eerst moesten ze een A4-papiertje steeds precies doormidden knippen, net zo lang totdat ze niet meer verder konden knippen. Het bleek dat vaker dan 21 keer knippen niet mogelijk was met een gewone schaar. In theorie kun je echter zo'n 28 keer knippen totdat je geen papier meer overhoudt. Je bent dan aangekomen bij de grootte van een papiermolecuul (wat je niet met het blote oog kunt zien), en als je dat molecuul vervolgens kapot zou maken hou je alleen losse atomen over en dus geen papier meer.

Tot slot mochten de cursisten nog zelf een molecuul bouwen met de molecuulbouwdoos, namelijk een alcoholmolecuul. Hiervoor hadden ze 2 koolstofatomen, 1 zuurstofatoom en 6 waterstofatomen nodig. Het bleek dat je hiermee twee verschillende moleculen kon maken: naast alcohol ook nog een andere stof (dimethylether).
