# Zwaartekracht en andere krachten
De cursisten hebben geleerd dat zwaartekracht aan zware voorwerpen harder trekt dan aan lichte voorwerpen. Daarom voelen zware voorwerpen ook zwaarder dan lichte. Toch blijken lichte voorwerpen even snel te vallen als zware voorwerpen. Dat dit niet altijd lijkt te gelden, komt doordat we onder normale omstandigheden te maken hebben met wrijving, ofwel luchtweerstand. Daardoor is het meestal toch zo dat bijvoorbeeld een ballon of een veertje langzamer valt dan een tennisbal. Maar in een vacuüm - de afwezigheid van lucht, zoals op de Maan of in een vacuümkamer - vallen ook hele lichte veertjes net zo snel als een zware bowlingbal. Dat komt doordat zware voorwerpen meer massa hebben. Massa is eigenlijk hetzelfde als gewicht, maar gewicht is datgene wat je meet met een weegschaal terwijl massa een vaste eigenschap is van een voorwerp die niet afhangt van de zwaartekracht. Op Aarde komt de massa van een voorwerp overeen met het gewicht. Het gewicht hangt af van de zwaartekracht (daarom weeg je op de Maan, waar minder zaartekracht is, minder dan op Aarde), de massa zorgt ervoor dat een voorwerp een bepaalde traagheid heeft wanneer het in beweging moet komen. Voorwerpen met meer massa, hebben meer moeite om op gang te komen en daardoor versnellen ze ook langzamer. Dus hoewel de zwaartekracht harder trekt aan zware voorwerpen, zorgt de grotere traagheid ervoor dat ze toch even snel vallen als lichtere voorwerpen.

Je kunt de zwaartekracht ook beïnvloeden. Bijvoorbeeld door te bewegen. De zwaartekracht werkt anders op voorwerpen die in beweging zijn dan op voorwerpen die stilstaan. Dit is te demonstreren met een heliumballon in een afgesloten (doorzichtige) bak. Een heliumballon wil onder normale omstandigheden omhoog, tegen de zwaartekracht in. In een afgesloten bak die in een bepaalde richting opzij beweegt (versnelt), zal de ballon met de beweegrichting meegaan en dus dezelfde kant op bewegen als de bak. Dit werkt ook in een rijdende auto, zoals te zien is in dit filmpje: https://www.youtube.com/watch?v=XXpURFYgR2E
