# Kunstmatige Intelligentie
Bij kunstmatige intelligentie (of AI) denk je al snel aan robots, al zijn er veel meer toepassingen te vinden. Een robot kan op een mens lijken, maar dat is lang niet altijd het geval. Kenmerken van een robot zijn bijvoorbeeld het automatisch en/of zelfstandig kunnen uitvoeren van een of meer taken. Hierbij kunnen ze bestuurd worden van binnenuit of door een systeem buiten de robot. Met simpele instructies kunnen robots toch al snel menselijke/dierlijke eigenschappen krijgen. Door ze bijvoorbeeld van het licht af of juist naar het licht toe te laten bewegen met sensoren, kunnen ze angstig of juist agressief gedrag gaan vertonen. Ook kan je de robots elkaar laten opzoeken en aanraken, wat liefde wordt genoemd.

De cursisten hebben via een speciale Java-applet op de computer een simulatie gedaan met dit soort robots, waarbij ze door de instellingen te veranderen de robots ander gedrag konden laten vertonen. Deze applet is hier te vinden: http://www.ai.rug.nl/~gert/applets/braitenbergJRE/ (Let op: de applet werkt alleen met Internet Explorer waarbij Java is ingeschakeld)
