# Vingerafdrukken + moleculen

Vanwege de vakantie waren er maar enkele cursisten aanwezig. Ze hebben eerst geleerd hoe je vingerafdrukken zichtbaar kunt maken, zoals forensisch rechercheurs dat doen. Als je ergens vingerafdrukken op achterlaat, bijvoorbeeld op glas, dan zijn deze onder andere zichtbaar te maken met poeder (bijvoorbeeld grafietpoeder) of met superlijm. Als je een voorwerp met vingerafdrukken in een afgesloten bak met wat superlijm stopt en de lijm verhit waardoor deze verdampt, zorgt de damp voor een witte aanslag op de plek van de vingerafdruk. Hierdoor wordt hij goed zichtbaar. Verder hebben de cursisten nog wat mogen spelen met een molecuulbouwset, waarbij ze zowel bestaande moleculen hebben (na)gebouwd als fantasiemoleculen. Hierbij hebben ze ook nog wat geleerd over enkele van de gebouwde moleculen.
