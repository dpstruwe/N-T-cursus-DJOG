# Biomedische technologie
De biomedische technologie houdt zich onder andere bezig met het ontwerpen van medische hulpmiddelen die bijvoorbeeld gebruikt kunnen worden door chirurgen. Daarbij kan je denken aan een kunstheup van metaal die een versleten heup kan vervangen, of een kunstknie, maar ook hulpmiddelen die een gebroken arm of been kunnen ondersteunen bij het herstel. Een ander voorbeeld is het bedenken van manieren om een verkromming in de rug (scoliose), waarbij er bochten in de wervelkolom ontstaan, te verhelpen. In de loop der jaren zijn hier diverse oplossingen voor geprobeerd te vinden, van een soort corset tot een lange metalen pen die door de wervelkolom loopt. Maar die hebben allemaal nadelen, zoals het (sterk) beperken van bewegingen. Tegenwoordig bestaat er een goede manier om scoliose te behandelen, namelijk het inbrengen van een buigzaam, metalen hulpmiddel dat ervoor zorgt dat de kromming vermindert terwijl de rug toch flexibel blijft.

Om te ontdekken hoe een wervelkolom aan zijn stevigheid komt, hebben de cursisten met spaghetti en marshmallows een constructie gemaakt die zo hoog mogelijk moest worden. Dat bleek toch best nog lastig te zijn.
