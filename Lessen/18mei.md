# Bodemleven in de Waddenzee

De cursisten kregen eerst een introductie over het wad, zowel in Nederland als op andere plekken in de wereld. Naast de Waddenzee, die zich uitstrekt van Nederland tot aan Denemarken, zijn er op meerdere plaatsen (verspreid over de hele wereld) waddengebieden. In deze waddengebieden leven veel bijzondere dier- en plantensoorten, en met een deel daarvan gaat het niet goed. Het is daarom erg belangrijk om onderzoek te doen naar het leven in en op het wad om ervoor te zorgen dat deze unieke gebieden behouden kunnen blijven.

Na de introductie zijn de cursisten zelf aan de slag gegaan met modder uit de Waddenzee om op zoek te gaan naar alles wat daarin leeft. Dit waren veel schelpdieren (zoals kokkels en nonnetjes), maar bijvoorbeeld ook wormachtigen en kreeftachtigen. Alle vondsten zijn aan het einde gezamenlijk bekeken en met elkaar vergeleken.
