# Evolutie
Op aarde bestaan diverse soorten natuurlijke omgevingen waarin organismen (levende wezens, zoals dieren en planten) kunnen leven, waaronder bossen, meren en oceanen. De hoeveelheid verschillende soorten organismen in zo'n gebied wordt biodiversiteit genoemd. Biodiversiteit ontstaat doordat organismen zich in de loop van vele jaren aanpassen aan hun omgeving door een proces dat evolutie wordt genoemd. Evolutie is het gevolg van kleine veranderingen in de eigenschappen van nieuwe generaties (de nakomelingen van de ouders). Uiteindelijk leiden al die kleine veranderingen ertoe dat er na een lange tijd (meestal duizenden tot miljoenen jaren) hele nieuwe soorten organismen ontstaan. Deze veranderingen kunnen als het ware gestuurd worden door de omgeving, zoals bij bepaalde tropische vissen: de cichliden. Deze vissen leven onder andere in meren in Afrika, waar de lichtomstandigheden verschillend kunnen zijn. Hierdoor kunnen de kleuren van de vissen niet altijd goed gezien worden door hun partners, wat ertoe kan leiden dat de lichtgevoelige cellen in de ogen van deze vissen zich aanpassen aan de lichtkleuren in het water.

De cursisten hebben zelf de cichliden bekeken in de aquaria van de universiteit, waar ze een rondleiding met uitleg over de vissen hebben gekregen.
