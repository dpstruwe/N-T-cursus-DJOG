# Eerste uur
In het eerste uur werd uitgelegd hoe je een plaatje wat bedekt is met koper kunt etsen. Koper etsen is al een oude techniek, die vroeger vooral in de kunst werd gebruikt. Het wordt gedaan door het koperen plaatje een tijd in een vloeistof te dompelen die het koper oplost. Door van tevoren bepaalde plekken af te dekken met bijvoorbeeld (kaars)vet, kun je ervoor zorgen dat alleen op de plekken waarop je dat wilt, het koper wordt weggeëtst. Tegenwoordig is deze techniek vooral erg handig bij het etsen van printplaten: plaatjes waarop elektronica-componenten met elkaar worden verbonden door een soort netwerk van geleidende koperen sporen (een soort platte draadjes). De cursisten hebben tijdens deze les zelf letters en figuurtjes getekend (met nagellak) op koperen plaatjes, waarna het koper rondom de tekening werd weggeëtst. Het etsen van printplaatjes komt een andere keer aan bod.

# Tweede uur
In het tweede uur zijn de cursisten verder gegaan met het demonteren van apparaten.
