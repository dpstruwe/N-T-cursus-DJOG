# Veroudering
Veroudering komt voor bij alle levende wezens. Het is een natuurlijk proces waarbij cellen in de loop van de tijd beschadigd raken en uiteindelijk ook kunnen afsterven. De gevolgen hiervan variÃ«ren van stramme spieren tot ziektes zoals kanker. Hoewel alle organismen dus verouderen, zijn er ook dieren die hier minder last van blijken te hebben dan andere dieren. Zo kunnen naakte molratten heel erg oud worden en krijgen ze vrijwel nooit kanker. Het geheim hiervan is nog niet helemaal opgehelderd, dus daar wordt veel onderzoek naar gedaan. Het zou immers interessant zijn als we mensen gezonder oud zouden kunnen laten worden. Ook aan andere grotere en kleinere dieren wordt verouderingsonderzoek gedaan, zoals aan zebravissen en het wormpje *C. elegans*. Hierdoor hopen onderzoekers meer te weten te komen over de diverse processen die zorgen voor veroudering en de bijbehorende gezondheidseffecten.

De cursisten hebben een rondleiding gekregen door het onderzoeksinstituut ERIBA, waar allerlei verouderingsgerelateerd onderzoek wordt gedaan. Dit gebeurt op het niveau van cellen en DNA, en hierdoor worden vooral microscopisch kleine diertjes en gisten gebruikt, en zelfs losse cellen die groeien in kweekbakjes. Ze hebben o.a. door microscopen gekeken en embryo's van zebravisjes uit hun eitjes gehaald met pincetten.
