# Excursie Bewegingswetenschappen
De cursisten hebben een bezoek gebracht aan een lab van de afdeling Bewegingswetenschappen in het UMCG. Ze hebben hier uitleg gekregen over wat er zoal gebeurt als we bewegen (zowel individueel als in een groep) en wat voor soort onderzoek je daaraan kan doen. Men doet dit onderzoek bij sporters en niet-sporters, bij gezonde mensen en mensen met bepaalde aandoeningen, en bij jonge en oude mensen. Een van de dingen die een belangrijke rol spelen bij beweging is balans, en de rol van het massamiddelpunt (of lichaamszwaartepunt) van het lichaam daarbij. Ook de krachten die het lichaam tijdens bijvoorbeeld het lopen en rennen uitoefent op de ondergrond, en de daarbij behorende reactiekrachten op het lichaam, zijn belangrijk. Dit kan allemaal gemeten worden en de cursisten hebben door middel van een aantal experimenten, waaronder een loopband, ondervonden dat je hersenen hierbij ook een grote rol spelen.
