# Poedertest
De cursisten kregen 6 potjes met verschillende witte poeders waarna ze moesten onderzoeken wat er in elk potje zat. Ze wisten uit welke stoffen ze moesten kiezen (suiker, baking soda, citroenzuur, zetmeel, krijt en calciumchloride), of die stoffen wel of niet oplossen in water en of ze wel of niet reageren met azijn of soda. Door elke stof te testen konden ze ontdekken wat het was.

# Elektromotoren
Elektromotoren zitten in veel apparaten, van staafmixers tot auto's. Door er stroom doorheen te laten lopen, gaat de motor draaien. De cursisten hebben verschillende elektromotoren bekeken en uitgeprobeerd, en ze hebben gezien hoe deze werken.
