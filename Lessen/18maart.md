# Stroomkring tekenen
De cursisten hebben een tekening gemaakt die ze vervolgens (gedeeltelijk) met dun kopertape hebben overgetrokken. Hierdoor werden de lijnen van de tekening geleidend, waardoor ze er LED-lampjes in konden verwerken. Ze moesten daarbij goed uitzoeken hoe ze de stroom moesten laten lopen om alle lampjes goed te laten branden. Zo mocht er natuurlijk geen kortsluiting ontstaan, en moesten de lampjes niet achter elkaar (in serie) maar min of meer in een aparte stroomkring (parallel) worden geplaatst. Dit was soms een flinke puzzel. Ook moesten de lampjes en de verschillende stukjes kopertape aan elkaar worden gesoldeerd. Als laatste werd er een batterij op de tekening vastgeplakt die de lampjes kon laten branden.
