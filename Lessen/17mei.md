# Bepaling nitraatgehalte (waterkwaliteit)
Een deel van de cursisten is aan de slag gegaan met het bepalen van de waterkwaliteit van slootwater. Hiervoor werd een monster genomen bij een sloot in de buurt. Een van de onderdelen van het bepalen van de waterkwaliteit is het meten van het nitraatgehalte. Nitraat is een stof die ook in kunstmest zit en die stikstof bevat. Als er veel nitraat in slootwater zit, kan dit zorgen voor ongewenste groei van bijvoorbeeld algen. Dit heeft vervolgens weer effect op de groei van andere planten en dieren. Nitraat komt in het water via afvalwater, zoals rioolwater, dat in de sloot wordt geloosd en ook door bemesting van planten (of weilanden) in de buurt. Er zijn verschillende manieren om te meten hoeveel nitraat er in het water zit. Een van die manieren is het meten van de opname van ultraviolet (UV-)licht door het watermonster. Nitraat absorbeert UV-licht, dus hoe minder UV-licht er door het water heen gaat, hoe meer nitraat er in zit. Dit kan je meten met een spectrofotometer. Om te kunnen bepalen hoeveel nitraat er in een watermonster zit, moet eerst een zogeheten ijklijn worden gemaakt met oplossingen van een bekende hoeveelheid nitraat. Door hiervan een grafiek te maken, kan je uit de grafiek aflezen welke gemeten getallen bij welke hoeveelheid nitraat horen. Uit de metingen bleek dat het nitraatgehalte in het slootwater niet te hoog was. Het lag beneden de 50 mg/l, de norm die wordt gehanteerd door de waterschappen.

# Afmaken colorimeter
Het andere deel van de cursisten is verder gegaan met het maken van een eigen colorimeter, of is hieraan begonnnen.
