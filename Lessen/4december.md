# Camouflage
Er zijn verschillende redenen waarom dieren zichzelf, hun eieren of hun jongen camoufleren. Door camouflage val je bijvoorbeeld niet op tegen de achtergrond waarin je zit. Hierdoor zien roofdieren je minder goed. Maar het kan ook nuttig zijn als de prooien die je wilt vangen je niet zien. Of als je er anders uit wilt zien dan datgene wat je bent. Zo bestaat er een vogelsoort (de kemphaan) waarbij sommige mannetjes zich voordoen als vrouwtje en er ook zo uitzien. Hierdoor kunnen ze in het geheim paren met andere vrouwtjes, zonder dat ze eerst hoeven te vechten met andere mannetjes. En sommige insecten, zoals zweefvliegen, kunnen niet steken maar zien er wel uit als wespen of bijen zodat vogels ze niet opeten. Ook hebben sommige rupsen een kleurenpatroon waardoor ze laten zien dat ze giftig zijn. Er zijn vele diersoorten die op de een of andere manier aan camouflage doen, van landdieren tot zeedieren. Het is dus een zeer nuttige manier om beter te kunnen overleven.

De cursisten hebben diverse foto's van gecamoufleerde dieren en eieren gezien. Het was soms best moeilijk om te zien waar de dieren of eieren zich bevonden. Ze hebben ook een soort spel gedaan waarbij ze in een hele serie foto's moesten aanklikken waar ze een nest met eieren zagen. Hoe sneller ze klikten, hoe beter hun score aan het eind was.
