# Eerste en tweede uur
Tijdens de gehele les ging het over de planeet Mars. Er werd eerst een korte uitleg gegeven over de vorming van ons zonnestelsel en de planeten, en de eigenschappen van de verschillende planeten. Hierna werd wat dieper ingegaan op de eigenschappen van Mars: hoe ziet de planeet eruit en was dat vroeger anders? Er heeft bijvoorbeeld ooit vloeibaar water gestroomd, wat nog steeds te zien is aan de opgedroogde rivierbeddingen. Hierdoor zou er mogelijk ooit leven kunnen zijn geweest (in de vorm van kleine wezens zoals bacterie-achtigen). Na deze uitleg ontwierpen de cursisten hun eigen fantasieplaneet met vulkanen, bomen, kraters etc. Vervolgens werd er nog wat verteld over de mogelijkheden van reizen naar Mars, de problemen die je daarbij tegenkomt en hoe je daar toch zou kunnen wonen en leven. Aan het eind van de les hebben de cursisten nog een eigen Mars-basis ontworpen.
