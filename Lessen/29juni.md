# Excursie Universiteitsmuseum
In het Universiteitsmuseum van Groningen zijn allerlei voorwerpen en apparaten te zien die te maken hebben met het onderzoek wat gedaan werd (en wordt) aan de universiteit. De cursisten hebben een rondleiding gekregen langs enkele van de meest bijzondere objecten, zoals het Wagentje van Stratingh (het allereerste elektrische autootje ter wereld), de mummie 'Janus' (een mummie die uitgebreid is onderzocht met allerlei scans, maar waarvan nog steeds niet bekend is wie het geweest is) en de anatomische collectie van onder andere menselijke baby's en lichaamsdelen op sterk water. Ook konden ze zelf dingen ontdekken en experimenteren met apparaten.

*Het museum is normaal gesproken dagelijks geopend van 13 tot 17 uur (behalve op maandag en sommige feestdagen) en de toegang is gratis. Zie https://www.rug.nl/society-business/university-museum/*
