# Waterkwaliteit
Er zijn in Nederland veel waterschappen, verdeeld over alle provincies. Elk waterschap beheert zijn eigen gebied. Belangrijke taken van een waterschap zijn het regelen van de waterstand (zodat we geen natte voeten krijgen), het zuiveren van afvalwater (zoals rioolwater), het beheren van dijken (controleren van de sterkte en ook het vangen van muskusratten die gevaarlijke gangen maken in de dijken), en het controleren van de kwaliteit van het water in sloten en plassen. Om de kwaliteit van dat water te onderzoeken kan je kijken naar de verschillende stoffen in het water (zoals fosfaat, stikstofverbindingen en zuurstof), maar ook naar de beestjes die in het water leven. Hiervoor moet je watermonsters nemen. De beestjes kun je vangen met een schepnet. Dat hebben de cursisten tijdens de cursus zelf gedaan. Het aantal verschillende soorten beestjes in het water zegt iets over de kwaliteit van het water. In vies water komen minder soorten voor dan in schoon water. Het slootwater wat de cursisten hebben onderzocht bleek middelmatig van kwaliteit.
