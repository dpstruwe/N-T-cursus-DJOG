# Excursie UMCG
De cursisten hebben in het UMCG een bezoek gebracht aan het klinisch chemisch laboratorium. Dit is een laboratorium waar onder andere bloed-, plas- en speekselonderzoek wordt gedaan. Aan de stoffen die in je bloed of je plas zitten kan je vaak zien of je een bepaalde ziekte hebt (zoals bijvoorbeeld een nierziekte of bloedkanker). Het bloed en de plas worden dan in bepaalde apparaten gestopt en onder de microscoop bekeken. De resultaten worden door de onderzoekers beoordeeld en zo kunnen ze erachter komen welke ziekte je hebt.

De cursisten hebben zelf onderzoek gedaan met teststrookjes en namaakplas om te onderzoeken of er iets mis was met de plas. Ook hebben ze zelf met een naald nepbloed geprikt in een neparm. Daarnaast hebben ze naar bloed gekeken door een microscoop, om zo de verschillen te zien tussen gezond bloed en bloed waar iets mis mee was.
