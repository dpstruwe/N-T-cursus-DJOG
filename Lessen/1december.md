# Vogeltrek en datalogging
Sommige vogels, zoals de koolmees, blijven in de winter in Nederland, ondanks de kou. In de zomer eten ze insecten, maar omdat die er 's winters niet zijn, eten ze dan andere dingen (zoals vetbolletjes die mensen in de tuin ophangen). Andere vogels, zoals de oeverzwaluw, eten alleen insecten, dus in de winter trekken ze dan naar warmere gebieden waar nog wel insecten zijn (meestal Afrika). Een manier om er achter te komen of vogels ook echt vanuit Nederland naar andere landen trekken, is door een ring om hun poot te doen met een nummer. Als een vogel dan in een ander land wordt gevonden door iemand, kan je aan de ring zien waar hij vandaan komt. Tegenwoordig zijn er ook technische mogelijkheden om vogels te volgen met een zender of een datalogger. Een datalogger gebruikt GPS om de positie van een vogel te bepalen, zodat achteraf kan worden bekeken welke route hij heeft afgelegd. Om vogels te kunnen ringen of om ze een zender of logger om te doen, moeten ze eerst gevangen worden. Hiervoor worden speciale netten gebruikt. De cursisten hebben met knuffels die vogels moesten voorstellen, zelf uitgeprobeerd hoe zo'n vangnet werkt. Daarna hebben ze met een datalogger zelf een route in de omgeving gelopen en gerend, om achteraf te kunnen zien waar ze ze precies zijn geweest en wat hun hoogste snelheid was.
