# Excursie Fablab
De cursisten hebben een bezoek gebracht aan het Fablab Groningen, waar ze een rondleiding hebben gekregen langs alle machines en uitleg hebben gekregen over de dingen die daarmee gemaakt kunnen worden. Er waren onder andere 3D-printers, een lasersnijder en zelfs een 3D-scanner. De cursisten hebben zelf de lasersnijder mogen gebruiken. Ze moesten daarvoor eerst een ontwerp maken op de computer, waarna dit ontwerp uit een houten plankje werd gesneden (gebrand) met de lasersnijder. Er kon tekst of een afbeelding op worden geschreven met de laser. Dit zelfgemaakte ontwerp konden ze vervolgens meenemen.

Het is mogelijk om (tegen een vergoeding) zelf aan de slag te gaan in het Fablab tijdens de reguliere openingstijden. Zie hiervoor de website: www.fablabgroningen.nl
