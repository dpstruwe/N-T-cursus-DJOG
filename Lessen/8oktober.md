# De levende koolstofcyclus
In alles wat leeft zit koolstof. Ook dood materiaal en veel andere materialen bevatten koolstof. Koolstof is een element, net als bijvoorbeeld zuurstof of waterstof. Meestal komt het niet los voor, maar zit het in verbindingen met andere elementen, zoals in aardgas (methaan) of koolstofdioxide (CO<sub>2</sub>). Alle koolstof op aarde doorloopt uiteindelijk een kringloop: de koolstofcyclus. Dat betekent dat het niet voor altijd op zijn plek blijft, maar op korte of langere termijn ergens anders in terechtkomt. Zo maken levende wezens uit hun voedsel (waarin ook koolstof zit) koolstofdioxide, waarna een deel van deze koolstofdioxide weer door planten wordt omgezet in andere koolstofverbindingen (fotosynthese). En als levende wezens dood gaan, worden ze op hun beurt weer afgebroken door micro-organismen die er voor een groot deel weer koolstofdioxide van maken (decompositie). En zo zijn er nog meer processen waarbij koolstof op een andere plek terechtkomt, zoals erosie en sedimentatie. Wanneer de koolstofcyclus verstoord raakt, kunnen er problemen optreden. Het bekendste voorbeeld hiervan is klimaatverandering, waarbij een sterk verhoogde hoeveelheid koolstofdioxide in de atmosfeer ervoor zorgt dat de temperatuur op aarde te hoog wordt.

De cursisten hebben met een soort spel, waarbij ze 'koolstof' moesten doorgeven aan een ander groepje dat bijvoorbeeld 'het water', 'de atmosfeer' of 'waterdieren' voorstelde, proberen inzicht te krijgen in de koolstofkringloop. Ook hebben ze hiermee geprobeerd om oplossingen te vinden voor het teveel aan koolstof in de atmosfeer.
