# Archeozoölogie
De cursisten hebben een bezoek gebracht aan de 'bottenzolder' van de afdeling archeozoölogie van de universiteit. Archeozoölogie onderzoekt de relatie tussen mens en dier in de oudheid, op plekken waar mensen en dieren hebben samengeleefd. Door naar de botten van dieren te kijken die op een bepaalde plek in de grond worden gevonden, kan men bijvoorbeeld meer te weten komen over hoe de mensen en hun dieren leefden, en wat dat zegt over hun cultuur, religie of economie. De cursisten hebben de vele botten en skeletten bekeken van de diverse soorten dieren die er te zien waren, en zijn daarna zelf aan de slag gegaan met een dierenskelet in het archeozoölogisch lab. Zo konden ze proberen te ontdekken welke botten op welke plek in het skelet hoorden. Ook hebben ze enkele archeologische vondsten van botten bekeken.
