# De hersenen
In het eerste deel van de les werd uitleg gegeven over de hersenen. Het ging onder andere over de ontwikkeling van de hersenen bij dieren en mensen tijdens de evolutie (in miljoenen jaren tijd), en ook tijdens de groei van een baby in de buik. Dat lijkt namelijk erg op elkaar. Daarnaast werden de verschillende onderdelen (de anatomie) van de hersenen besproken. Hersenen bestaan voor het grootste deel uit zenuwcellen, en via het ruggemerg staan de hersenen in contact met de rest van het lichaam. Zenuwcellen communiceren met elkaar via kleine elektrische stroompjes en signaalstofjes. Dit gaat best snel, maar in sommige gevallen niet snel genoeg, waardoor je reflexen nodig hebt die niet via de hersenen gaan (zoals wanneer je je hand snel terugtrekt als je iets heets aanraakt, nog voordat je het voelt). Deze reflexen gaan direct via het ruggemerg. Beschadigingen in de hersenen kunnen tot allerlei problemen leiden, en soms kan daardoor zelfs je persoonlijkheid veranderen.

Na de uitleg gingen de cursisten zelf in schapenhersenen snijden. Ze hadden plaatjes als voorbeeld, zodat ze konden ontdekken welke onderdelen ze zagen.
