# Waterkwaliteit
Stikstof is een belangrijk element voor alles wat leeft. Er bestaan diverse verbindingen met stikstof, en deze kunnen via een kringloop in elkaar worden omgezet, o.a. door bacteriÃ«n. Bepaalde stikstofverbindingen zijn schadelijk voor de natuur als er te veel van in de lucht terechtkomt (met name stikstofoxiden en ammoniak), bijvoorbeeld door verkeer en veeteelt. Ook in het water spelen stikstofverbindingen een belangrijke rol.

De cursisten hebben het water van een sloot en een vijver onderzocht om te bepalen hoeveel nitraat, nitriet, ammoniak en fosfaat er in zat. Hiervoor hebben ze gebruik gemaakt van een speciale testkit. Sommige stoffen zijn giftig voor de dieren die in het water leven (zoals nitriet en ammoniak) en sommige zijn op zichzelf niet schadelijk, maar kunnen bij een te grote hoeveelheid wel zorgen voor te veel algen- en andere ongewenste plantengroei (nitraat en fosfaat). Hierdoor komt er te weinig licht in het diepere water waardoor er ook te weinig zuurstof wordt geproduceerd voor de vissen en andere dieren die daar leven. Alle onderzochte waardes bleken in orde te zijn, alleen in de sloot zat iets meer fosfaat dan gewenst.
