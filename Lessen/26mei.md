# Geluid
Het eerste uur ging het over geluid. Geluid bestaat uit trillingen van de lucht. Geluid kan je maken door iets te laten trillen, en soms kan je dat ook voelen. En je kunt het zichtbaar maken met een meetapparaat, bijvoorbeeld een oscilloscoop (dit is een apparaat met een soort tv-schermpje waarop je kleine elektrische veranderingen kunt zien), door er een microfoon op aan te sluiten. Een zuivere toon, zoals die van een stemvork, geeft mooie 'golfjes' op het scherm. Een hard geluid geeft sterkere trillingen (hogere golven) dan een zacht geluid (lagere golven), en een hoge toon geeft meer trillingen (meer golfjes) achter elkaar dan een lage toon (minder golfjes).

Je kunt zelf eenvoudig een fluitje van een rietje maken door er met een schaar een puntje aan te maken. Als je erop blaast, krijg je een soort toeterend geluid. Als je vervolgens een stukje van het rietje afknipt, wordt de toon hoger. Hoe korter het rietje, hoe hoger de toon. Dit hebben de cursisten zelf uitgeprobeerd.

# Luidsprekertje
Een luidspreker zet elektrische signalen uit bijvoorbeeld een versterker om in trillingen, en dus in geluid. De cursisten hebben ook zelf een luidsprekertje gemaakt van papier, koperdraad en een magneetje op een stokje. De beschrijving hiervan staat hier: http://slimme-handen.nl/2011/04/proefje-maak-een-luidspreker/
