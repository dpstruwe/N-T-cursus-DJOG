# Gedrag
Tijdens deze les ging het over het gedrag van muizen. Muizen lijken soms best op mensen. Net als mensen kunnen muizen sociaal zijn en sociaal gedrag vertonen. Door onderzoek te doen aan het gedrag van muizen, kun je ook veel leren over bepaalde soorten gedrag of aandoeningen bij mensen. Het voordeel van onderzoek doen met muizen is dat ze klein zijn en dus weinig ruimte en voedsel nodig hebben, en dat ze snel groeien.

De cursisten hebben gekeken naar videofilmpjes van muizen in een hok, waarbij ze met een stopwatch moesten bijhouden hoe lang een muis in de buurt was van een andere muis. Hoe langer de ene muis de andere muis opzocht, hoe socialer hij was. Als een muis meer dan 50% van de tijd in de buurt was van de andere muis, dan werd de muis beschouwd als sociaal.
