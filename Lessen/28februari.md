# Bijenhotel maken
De cursisten zijn begonnen met het maken van een bijenhotel. Dit is een houten bouwwerkje met gaten waarin met name metselbijen hun nestkamers kunnen maken waarin ze eitjes leggen. Ze kunnen dit bijenhotel ophangen in de tuin of op een andere plek in de buurt van bloemen. Als ze geluk hebben dan komen er in het voorjaar vanzelf bijen op af die er eitjes in leggen, waaruit na een paar dagen larven tevoorschijn komen. Na een paar weken verpoppen de larven zich en pas na een jaar kruipen ze hier als jonge bij weer uit. Er zijn diverse soorten (metsel)bijen, dus het is altijd weer een verrassing welke soort of soorten je in het bijenhotel zult aantreffen. Metselbijen kunnen overigens niet steken. Het zijn solitaire dieren, dus ze leven niet in een kolonie bij elkaar.
