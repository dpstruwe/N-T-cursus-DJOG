# De techniek van spraak
Spreken lijkt voor de meeste mensen een eenvoudige taak, maar als je gaat onderzoeken wat er allemaal in je lichaam gebeurt tijdens het spreken dan is dat nog best ingewikkeld. Als je praat gebruik je verschillende onderdelen van je lichaam, zoals je lippen, je tong, je longen, je stembanden en natuurlijk je hersenen. Je gebruikt daarbij ook allerlei spieren, wel een stuk of 100 in totaal. Baby's beginnen al heel snel met hun taalontwikkeling, zelfs wanneer ze nog niet in staat zijn om te praten. Sommige klanken zijn eenvoudig, die leren kinderen al snel. Maar de moeilijkere klanken leren ze vaak pas als ze wat ouder worden. Klanken worden in verschillende delen van de mond, de neus en de keel gevormd. Sommige klanken vooral vooraan in de mond (zoals de 'p' en de 't'), andere juist meer in de neus (de 'n') of achteraan in de mond of de keel (zoals de 'k' en de 'g'). Klanken verschillen vaak tussen de verschillende talen, en het is moeilijk om op latere leeftijd de juiste klanken nog aan te leren.

De cursisten hebben met een echo-apparaat de bewegingen van hun eigen tong tijdens het praten bekeken. Door het echo-apparaat onder hun kin te plaatsen, werden de ultrasone geluiden naar hun tong gestuurd en weer opgevangen, waardoor ze hun tong vanaf de zijkant konden zien bewegen tijdens het uitspreken van verschillende klanken.
