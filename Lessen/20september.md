# Infecties
Er zijn op aarde allerlei soorten ziekteverwekkers, zoals bacteriÃ«n, virussen, schimmels en parasieten. Veel van die ziekteverwekkers zijn zogeheten micro-organismen. Niet alle micro-organismen zijn ziekteverwekkers, want sommige zijn juist erg nuttig voor ons. Maar als er een ziekteverwekker ons lichaam binnendringt, dan kan je daar flink ziek van worden. Je hebt dan een infectie. De ziekteverwekkers vermenigvuldigen zich namelijk in het lichaam, en dat kan erg snel gaan. Gelukkig beschikt ons lichaam over een afweersysteen, ook wel het immuunsysteem genoemd. Een van de onderdelen van het immuunsysteem bestaat uit de witte bloedcellen. Deze zitten samen met de rode bloedcellen, die voor het transport van zuurstof door je lichaam zorgen, in je bloed. Omdat je bloed vrijwel overal in je lichaam komt, komen ook de witte bloedcellen overal. Zodra er een ziekteverwekker aanwezig is, komen de witte bloedcellen in actie om de indringer aan te vallen en op te ruimen. Als dit op tijd lukt dan word je niet ziek.

De cursisten hebben zelf witte bloedcellen bekeken door een microscoop. Dit deden ze door een druppeltje bloed wat op een glaasje lag, onder te dompelen in verschillende vloeistoffen waardoor de bloedcellen gekleurd werden. Hierdoor waren ze beter te zien.
