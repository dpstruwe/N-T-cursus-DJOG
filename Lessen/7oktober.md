# De magie van chemie
De cursisten hebben in een echt scheikundelab enkele bijzondere demonstraties gezien van scheikundige reacties. Ze zagen hoe je een lange nylondraad kon maken uit twee verschillende vloeistoffen die op elkaar dreven. En ook een chemische reactie waarbij de kleur steeds van lichtgeel naar donkerblauw ging, een zogeheten chemische klok. Verder was er een schuimvulkaan van zogenaamde 'olifantentandpasta' en ook nog een reactie waarbij er een zilverlaagje (zilverspiegel) ontstond aan de binnenkant van een flesje. Daarnaast hebben ze zelf een experiment gedaan met kleurstof en melk, waarbij na toevoeging van een druppel afwasmiddel een soort 'kleurexplosie' ontstond. Ook hebben ze ontdekt dat maizenapoeder dat opgelost is in water hard is als je er druk op uitoefent, en vloeibaar wanneer je het los door je handen laat gaan. Je zou er zelfs overheen kunnen lopen als je er een grote bak mee vult.

*Dit was de laatste les van de Natuur & Techniek-cursus.*
